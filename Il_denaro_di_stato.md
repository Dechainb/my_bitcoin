## Il Gold Standard del XIX Secolo

Agli inizi fu lo standard aureo il motore dello sviluppo economico europeo. Conosciuto come Gold Standard, portò nel XIX secolo in Europa, libertà economica e politica, e un  progresso tecnologico mai visto prima nella storia dell'umanità.

L’oro contenuto nei depositi delle Banche centrali che avevano aderito allo standard prima tra tutte la  Bank of England corrispondeva al valore totale delle banconote in circolazione. Qualora l’oro nei depositi fosse sceso, allora anche la moneta si svalutava; viceversa in caso di aumento della quantità di oro nei depositi, le banconote si apprezzavano.

Il fatto poi che fosse uno standard internazionale rispondeva alle esigenze del commercio globale. 

Era il mezzo di scambio attraverso il quale l’industrialismo e il capitale dell’Occidente avevano portato la civiltà occidentale nelle parti più remote della superficie della terra, spezzando ovunque catene di pregiudizi e superstizioni di vecchia data, piantando semi per una nuova vita e un nuovo benessere, liberando menti e anime, creando ricchezze inaudite. Uno standard che ha accompagnato il trionfale progresso senza precedenti del liberalismo occidentale pronto a unire tutte le nazioni in una comunità di nazioni libere che collaborano pacificamente l’una con l’altra. (The Bitcoin Standard pg 45)

## La Trappola del Gold Standard

Il gold standard del XIX secolo probabilmente offrì lo strumento monetario più prossimo all’ideale di denaro sano e onesto che il mondo avesse mai visto, tuttavia portava con sé due difetti che ne minarono l’esistenza. 

Governi e banche centralizzavano il controllo e, al bisogno emettevano banconote in valore nominale superiore alla quantità di oro detenuta in riserva.

Molti paesi detenevano a titolo di riserva non solo l’oro ma anche le valute di altri paesi.

Mentre il metallo costituiva una forma di denaro rigido, le banconote usate per regolare i pagamenti tra banche centrali, sebbene nominalmente riscattabili in oro, divennero in pratica più facili da produrre rispetto al sottostante aureo.

Poiché il numero di pagamenti  condotte in oro fisico si ridusse nel tempo a una frazione molto modesta rispetto al numero di transazioni totali, banche commerciali e centrali che detenevano il metallo cominciarono a creare banconote non coperte da oro fisico e ad utilizzarlo anche per i regolamenti interbancari attraverso semplici scritture contabili di accredito e addebito.

 **Col tempo tutto il denaro cartaceo e quello scritturale creato dalle banche venne di fatto monetizzato in sostituzione dell’oro.** 

I governi, attratti dalla possibilità di creare dal nulla nuovo denaro in maniera del tutto naturale e giustificati dal fatto di voler regolarizzare un sistema vitale per lo sviluppo di una nazione centralizzarono il settore bancario con l'istituzione delle banche centrali. 

Se prima le banche potevano concorrere nella creazione di banconote creando un mercato decentralizzato 

(In un mercato decentralizzato sicuramente ci sono banche che si comportano in modo poco corretto con i propri clienti e sonbo causa di crisi finanziarie. Quello che è importante capire però è che il sistema, le persone che partecipano imparano dalle crisi e il sistema si autoregolamenta. In un sistema centralizzato c'è solo imposizione ad accettare un sistema giusto o sbagliato che sia.)

dove le persone potevano scegliere a chi affidare i propri risparmi e alle aziende con quale banca lavorare, ora era controllato da un unico ente che sicuramente all'inizio portò ordine al sistema, ma nel tempo divenne un ente che curava i propri interessi sempre per il concetto degli incentivi che regolano le scelte di un individuo/ente.

La possibilità di creare dal nulla nuovo denaro, i governi furono attratti in modo naturale verso il controllo del settore bancario da realizzarsi tramite la banca centrale. La tentazione di creare denaro rimaneva per loro sempre troppo forte e la ricchezza finanziaria, virtualmente infinita, assicurata da tale attività non solo poteva ridurre il dissenso al silenzio, ma anche finanziare i propagandisti per promuovere le proprie idee.

In conclusione, la centralizzazione dell’oro lo rese vulnerabile all’usurpazione del suo ruolo monetario, perpetrata in ultima analisi proprio dai suoi nemici.